### [▶ то же самое на русском языке ◀](ru.md)

# Михайло Нінін (Великосельський)  
### нікнейм скрізь`"UniBreakfast"`

## Проблема зменшення віддачі (Diminishing Return)

Друга (третя, четверта) заміна викладача (тренера команди, директора, керівника, командира) зазвичай демонструє все гірші й гірші результати.

## Чому?

### Феномен співналаштування (взаємна адаптація)

Викладач налаштовується на групу з самого початку курсу, група — на викладача. Ті, хто не можуть або не хочуть налаштуватися, відсіюються протягом першого місяця.  

Вже з другого місяця студенти (справедливо) розраховують на прихильність викладача до них. А викладач (не менш справедливо) розраховує на прихильність студентів до нього. Взаємна терпимість за замовчуванням. Як у родинах.

---

### Прірва досвіду

Викладачеві тим складніше адаптуватися до чужої групи на останній чверті дистанції, чим більше у нього досвіду. Адже зазвичай він проводить другу половину курсу вже з аудиторією, яка до нього прихильна.  

У монастирях Шаолінь учням будь-якого рівня викладають майстри лише на один-два рівні вище за них. Чим далі у своєму розвитку йде майстер (або айтішник), тим складніше йому розуміти труднощі новачків і їхню неспроможність одразу все перейняти й освоїти. Через колосальний обсяг нової інформації, знань і навичок, які неможливо засвоїти без пропорційного об'єму часу та обсягу практики.

---

### Вихід із піке

Кожен наступний викладач на заміну буде хоча б у чомусь поступатися кожному з попередніх. І вибіркова увага студентів, розчарованих ситуацією, буде помічати саме ці недоліки, через що незадоволеність лише зростатиме. Переваги наступних викладачів залишаються непоміченими з тих самих причин.  

**Намагайтеся взяти максимум від кожного викладача**, навіть якщо він здається вам у сто разів гіршим за попереднього за вашим суб’єктивним сприйняттям.  

Ніхто не буде для вас кращим за Олександра. Він дуже класний, і ви вже налаштувалися на нього. Але він зараз не може продовжувати вас навчати. Вам будуть надані записи його уроків із попередньою групою. 

Я не впевнений, хто від кого відмовився — група від Романа чи Роман від групи. Але це вже як є. Покликали мене. А я у багатьох аспектах гірший за них обох, тож вибачайте. Пробачте життя за цю сумну ситуацію. Порівнюйте розв’язання практичних завдань із програмування, а не викладачів. Налаштуйтеся на конструктив і розвиток — і вперед.

---

### Про мене (або "Чим я гірший?")

У мене набагато менше досвіду. Я ніколи не брав участі у комерційній розробці й сподіваюся, що мені й надалі вдасться цього уникати. Я викладаю 10 років. Із задачами реальної бізнес-практики стикаюся лише опосередковано через звернення моїх студентів, які вже працюють.

Я Full Stack розробник, але я "ванільщик" — тобто мінімально використовую сторонні бібліотеки, фреймворки чи модулі. Я не вважаю свою кваліфікацію з jQuery, TypeScript, React, Redux, Vue, Angular та іншими високорівневими технологіями достатньою, щоб викладати їх із чистою совістю. Хоча інколи доводиться, і це сумне видовище.  

Крім того, я безвідповідальний самозванець. У мене немає жодної офіційної освіти, тим більше профільної. Я неорганізований, не планую, не готую слайди, не задаю й не перевіряю домашні завдання, якщо мене не просять. Тож, будь ласка, просіть, хто цього хоче!

### Навіщо я такий взагалі потрібен?

Я живу цим. Я горю тим, що роблю. Іноді проводжу уроки по 12 годин на добу, вдень і вночі, для людей із різних континентів. Більше половини з них — безкоштовно. Із радістю відмовляюся заради цього від ситого й комфортного життя. Ви можете розраховувати на мою допомогу в навчальний і позанавчальний час (для мене його нема). Я намагатимуся навчати вас, поки у вас вистачатиме на мене терпіння.  

Кількість годин на тиждень? 10, 20, 30, 40, 50 — скільки зможете взяти, стільки я намагатимуся дати. Грошей не треба. Мені важливо, щоб ви навчилися всьому, чого хочете, і щоб це зробило вас щасливішими.  

І ще — я максимально гнучкий. Я точно не зможу бути суворим і вибагливим, як Олександр чи Роман. Я постійно запитуватиму, чого саме ви хочете сьогодні, і намагатимусь дати вам це. Настільки, наскільки зможу. А не зможу — вибачайте. І просіть ще одну заміну. :-D  

[мій GitHub](https://github.com/UniBreakfast)  
[мій Telegram](https://t.me/UniBreakfast)  

Звертайтеся будь-коли з будь-якими питаннями чи проханнями. Без вихідних і свят. У мене немає свят, більших за можливість когось чогось навчити чи комусь допомогти у програмуванні.  
